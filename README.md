[EU]
Oinarrizko bibliografian izotz-geruzen gainean eguratsak sortutako hainbat hazkunde eta txikitze
prozesuak deskribatzen dira, besteak beste: bero sor 
uxuak (lurrunketa edo sublimazioa),
prezipitazioa (euria edota elurra), eguzkiko uhin-luzera laburreko (argi-ikusgai) edo uhin-luzera
luzeko (infragorria) energiaren erradiazio 
uxuak, hodeitza (uhin-luzera luzeko gainazalak igorritako
erradiazioaren kontrolatzailea) edo itsasoko eragina kostaldean, besteak beste. Lan honetan
eguratseko eragin zuzenak direnak aztertu ditugu Groenlandiako gainazalean. Horretarako,
ERA-Interim Europar ECMWF zentroko datuak erabili ditugu. Datuen sarearen erresoluzio
horizontala 80km x 80 km-koa da eta 1979-2018 urte tartean daude eskuragarri. Hortaz, denbora
periodo horretako datuak erabiliz 1980-2018 urte periodan zeharreko gainazaleko masa eta
energia 
uxu netoak kalkulatu ditugu lan honetan. Alde batetik, ur masa galeraren ekarpen
handiena urtzea izan dela ondorioztatu dugu. Izan ere, fenomeno honek izandako joera urtez
urte handitu da, eta, periodo osoaren lehenengo hamarkadan batezbesteko 482 [Gt/urte]-ko balioa
izatetik batezbesteko 583 [Gt/urte] izatera pasatu da azkenen hamarkadetan. Bestaldetik,
prezipitazioaren ondorioz izandako ur ekarpen handiek, urtzeagatik izandako masa galerei aurre
egin diete. Ondorioz, lurralde osoko gainazaleko masaren irabaziak galerak baino handiagoak
izan dira. Hala eta guztiz ere, joera ezegonkorra izan duen gertakari bakarra urtzea izan da eta
ondorioz, masa totalaren joera beherakorra dela ikusi dugu.